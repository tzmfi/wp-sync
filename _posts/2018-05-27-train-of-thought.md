---
ID: 1159
post_title: Train of thought
author: Juuso Vilmunen
post_excerpt: ""
layout: post
permalink: >
  http://www.zeitgeist.fi/train-of-thought/
published: true
post_date: 2018-05-27 08:58:50
---
Tässä tulostamiseen sopiva artikkeli <a href="https://drive.google.com/open?id=1_W4M9UznEJ3yrcreCsj-3A6porss2hVx">PDF -muodossa</a>.

<span style="font-weight: 400;">Oletko koskaan pysähtynyt miettimään sitä, miten työttömyys ja velkaantuminen vaikuttavat enemmänkin väistämättömiltä, kuin väliaikaisilta häiriöiltä? Onko pienillä muutoksilla kuten valtion myöntämillä tuilla todella vaikutusta näiden ongelmien ratkaisemiseen pitkällä aikavälillä? </span>

<span style="font-weight: 400;">Vaikuttaako sinustakin siltä, että yhteiskuntamme antaa ymmärtää, että köyhyys on vain ihmisen omaa syytä? Luuleeko joku, että ihmiset tietoisesti toimisivat omaa etuaan vastaan?</span>

<span style="font-weight: 400;">Entäpä vaikuttaako globaalit ongelmat, kuten ilmastonmuutos, mahdottomilta ratkaista samalla kun valtiot pyrkivät ajamaan omaa etuaan yhtaikaa (samalla toimien) ihmiskunnan etua vastaan?</span>

<span style="font-weight: 400;">Eikö pitkällä tähtäimellä tällöin kaikki häviä?</span>

<span style="font-weight: 400;">Toistaiseksi planeetallamme riittää vielä runsaasti resursseja, mutta silti niukkuus aiheuttaa jo paljon konflikteja ympäri maailmaa.  Miten on mahdollista, että vielä 2000-luvulla ihmiset näkevät nälkää?</span>

<span style="font-weight: 400;">Mutta kaikista hämmentävin kysymys lienee, mikä on se juurisyy näille ihmiskuntaa vaivaaville ongelmille, joiden ratkaisemisesta ei tunnu tulevan mitään.</span>

<span style="font-weight: 400;">Onko vika vain ihmisluonnossa? Vai onko mahdollista muuttaa yhteiskuntaamme sellaiseen suuntaan, että globaali yhteistyö ja yltäkylläisyys tulee mahdolliseksi?</span>
<h2><span style="font-weight: 400;">Potentiaalimme  laiminlyönti</span></h2>
<span style="font-weight: 400;">Ihmiskunnan teknologisen tietämyksen taso on noussut viimeisten vuosikymmenten aikana päätä huimaavaksi. Miten on mahdollista, ettei nykyiselläkään teknologian tasolla ole pystytty ratkaisemaan aivan perustavanlaatuisia ongelmia kuten ihmiskunnan ruokkiminen? Eikö tällaiset ongelmat pitäisi olla todella yksinkertaisia ratkaista 2000-luvun teknologian avulla.</span>

<span style="font-weight: 400;">Maapallomme tarjoaa tarpeeksi resursseja, jotta kaikkien planeettamme ihmisten perustarpeet saataisiin helposti täytettyä. Tällä hetkellä hyödynnämme näitä resursseja kuitenkin valitettavan epätaloudellisesti. Suuri osa jätteeksi päätyvästä materiaalista olisi mahdollista hyödyntää resurssina paremman kierrätyksen ja tuotesuunnittelun myötä. Lisäksi tuhlaamme suuria määriä kallisarvoisia resursseja muun muassa sotakalustoon. </span>

<span style="font-weight: 400;">On anteeksiantamatonta, että yhteiskuntajärjestelmämme laiminlyö potentiaaliaan huolehtia koko ihmiskunnasta. Tämä on valtava ihmisoikeusrikkomus kaikkia köyhyydessä eläviä kohtaan.</span>
<h2><span style="font-weight: 400;">Yhteiskuntamme juuriongelmat</span></h2>
<span style="font-weight: 400;">Mikä sitten estää teknisen potentiaalimme hyödyntämisen sekä globaalien ongelmiemme ratkaisemisen? Ongelmia löytyy vallitsevista ajattelutavoista sekä käyttämistämme ongelmanratkaisumenetelmistä.</span>

<span style="font-weight: 400;">Perusteita sille, että osa ihmisistä elää köyhyydessä ei ole, mutta tuntuu mahdottomalta antaa omaa työpanostaan muiden auttamiseen kun omienkaan halujen tyydyttämiseen ei riitä aika ja resurssit. Tosiasiassa kuitenkaan työllä ostetut asiat eivät tee ihmisiä onnelliseksi, aikaa ei enempää riitä ja tyytymättömyyden kierre on valmis.</span>

<span style="font-weight: 400;">Ratkaisuja odotetaan lähinnä yhteiskunnalta koska oman elämän hallinnan jälkeen voimia ei ehkä riitä enää ratkaisujen toteuttamiseen tai ei onnistuta pysähtymään miettimään mitkä olisivat tärkeitä pidemmän aikavälin tavoitteita.</span>

<span style="font-weight: 400;">Jatkuva tyytymättömyys, jota monesti erehdytään luulemaan ihmisten luontaiseksi ahneudeksi, johtaa siihen että työtä ja resursseja ohjautuu ympäristön ja ihmisten kannalta haitalliseen tai turhaan toimintaan.</span>

<span style="font-weight: 400;">Nykyisen talousjärjestelmän sisällä on suuri markkina-arvo sillä, että ihmiset saadaan haluamaan yhä enemmän kulutusta. Järjestelmä vaikuttaa voimakkaasti kulttuuriympäristöön ja siihen kuinka tyytyväisiä ihmiset kokevat olevansa siihen mitä heillä jo on. </span>

<span style="font-weight: 400;">Talouskasvusta on muodostunut itseisarvo, koska markkinatalous ei ilman kasvua pysty toimimaan. Jatkuva kasvu kuitenkin näkyy kasvavana resurssien käyttönä ja maapallon rajat ovatkin tulleet jo vastaan.</span>

<span style="font-weight: 400;">Ihminen on hyvin mukautuva kulttuuriympäristöön johon hänet on kasvatettu. Monia ajatustottumuksia joita pidetään itsestään selvinä ei voi perustella sillä että ne olisivat yhteiskunnan parhaaksi tai looginen seuraus luonnonlaeista. </span>

<span style="font-weight: 400;">Nykyisin yhteiskunnallisia ongelmia pyritään ratkaisemaan poliittisen päätöksenteon kautta.</span>

<span style="font-weight: 400;">Politiikassa helposti kilpaillaan ihmisten suosiosta oikeiden ratkaisujen kustannuksella. Politiikoilla myös oma taloudellinen hyvinvointi riippuu suosiosta eikä ratkaisujen objektiivisesta paremmuudesta. Samat virheelliset arvoasetelmat vaikuttavat kaikkiin ihmisiin ja siksipä poliitikotkin ovat tietyn toimintakulttuurin uhreja.</span>

<span style="font-weight: 400;">Yhteiskuntana meidän tulisi päästä irti jatkuvan talouskasvun sekä materiaalisen onnellisuuden harhoista. Meidän tulisi myös pyrkiä löytämään yhteiskunnallisiin ongelmiin teknisiä ratkaisuja poliittisen ratkaisuyritysten sijaan. </span>
<h2><span style="font-weight: 400;">Ajan hengen muutos</span></h2>
<span style="font-weight: 400;">Yllämainituista haitallisista ajattelutottumuksista luopuminen vaatii uudenlaista ajattelumaailmaa. Tällaisten uusien näkökulmien myötä avautuu myös tie yhteiskunnallisten ongelmiemme ratkaisemiseen. Näin voimme valjastaa teknisen potentiaalimme parantamaan koko ihmiskunnan elintasoa.</span>

<span style="font-weight: 400;">Uuden, kestävämmän, ajan hengen ytimessä tulisi olla tieteellinen ajattelumaailma. Tieteen avulla saamme ymmärrystä todellisuudesta, ja tekniikan kautta voimme tätä ymmärrystä hyödyntää omiin tarkoituksiimme. Tieteeseen ja tekniseen ajatteluun pohjautuva lähestymistapa on kiistatta todistanut toimivuutensa ongelmanratkaisussa. Näiden varaan tulisi yhteiskuntamme rakentua. </span>

<span style="font-weight: 400;">Yhteiskuntamme tavoitteena tulisi olla kestävyys sekä hyvinvointi. Tasapainossa planeettamme ekosysteemin kanssa toimiminen on pitkällä tähtäimellä välttämättömyys lajimme selviytymiselle. Ihmisten hyvinvointi tulisi nostaa tärkeimmäksi tavoitteeksi yhteiskunnan kehittymiselle, sen sijaan että hyvinvointia tavoiteltaisiin kiertoreittien, kuten talouskasvun kautta.</span>

<span style="font-weight: 400;">Meidän tulisi ymmärtää, että on tehokkaampaa työskennellä yhdessä, kuin kilpailla toisiamme vastaan. Ihmiskunnan kollektiivisen oppimisen maksimoinnin kautta voimme optimoida lajimme edistymistä.</span>
<h2><span style="font-weight: 400;">Mikä on TZM?</span></h2>
<span style="font-weight: 400;">The Zeitgeist Movement (TZM) on globaali liike tieteellisen ajattelun edistämiseksi ja kestävän yhteiskunnan mahdollistamiseksi. Liike nimensä mukaisesti pyrkii muuttamaan vallitsevaa ajan henkeä (“Zeitgeist” - saksaksi ajan henki). Liikkeen ytimessä on sen kannattama ajatuttelutapa. </span><span style="font-weight: 400;">Tämän ajattelutavan mukaan kykenemme nyt loogisesti päätymään yhteiskunnallisiin sovelluksiin, jotka ovat perinpohjaisesti tehokkaampia täyttämään ihmiskunnan tarpeet ja parantamaan väestön terveyttä (ja hyvinvointia). Ajattelutavan mukaan edellä mainittu onnistuu käyttämällä yhteiskunnallisesti suunnattua tutkimusta sekä testattua tieteellistä ja teknologista ymmärrystä. Tätä teknistä lähestymistapaa sovellettuna yhteiskunnalliseen hallinnointiin kutsutaan yleisesti nimellä  “Luonnonlakeihin / Resursseihin perustuva talous” (Natural Law / Resource Based Economy, NLRBE).</span>

<span style="font-weight: 400;">Toiminta liikkeen ympärillä on lähinnä aktivismi- ja tiedotustyötä, jonka tarkoituksena on edistää liikkeen kannattamaa ajattelutapaa. TZM ei ole uskollinen valtioille tai perinteisille poliittisille puolueille. Se näkee maailman yhtenä järjestelmänä ja ihmislajin yhtenä perheenä, ja ymmärtää, että kaikkien valtioiden tulisi riisua aseensa ja opetella jakamaan resurssit ja ideat selviytyäksemme pitkällä aikavälillä. Täten ratkaisut joihin liike päätyy, ja joita se edistää, on tarkoitettu auttamaan kaikkia maapallolla, ei valikoitua ryhmää.</span>
<h2><span style="font-weight: 400;">Mitä voin tehdä?</span></h2>
<span style="font-weight: 400;">Opi. Ymmärrä. Opeta.</span>

<span style="font-weight: 400;">Vain ymmärryksen kautta on mahdollista toimia paremman yhteiskunnan mahdollistamiseksi. On kuitenkin tärkeä muistaa, että ei ole lopullista ymmärryksen tasoa. On siis aina enemmän opittavaa. Uuden oppimisen kautta voit rakentaa uusia näkökulmia ja pystyt hahmottamaan yhteiskunnan toimintaa kokonaisvaltaisemmin. </span>

<span style="font-weight: 400;">Opi muilta ja jaa ymmärrystäsi muille. Voit vaikkapa luettuasi tämän lehtisen, jakaa sen eteenpäin ystävällesi. Suosittelemme tutustumaan tarkemmin TZM:n materiaaleihin sekä The Venus Projectiin. </span>